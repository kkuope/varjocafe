<p>VarjoCafe on <a href="http://www.unicafe.fi/">UniCafe</a>-ravintoloiden ruokalistojen parempi käyttöliittymä. Ohjelmaa kehittää <a href="http://www.cs.helsinki.fi/u/luontola/">Esko Luontola</a>, opiskelija Helsingin yliopiston tietojenkäsittelytieteen laitokselta. Palautetta voi antaa sähköpostitse: <i>etunimi.sukunimi@cs.helsinki.fi</i></p>

<h3>Pikaohje</h3>

<p>Valitse vasemmalta ravintolat, joissa käyt säännöllisesti, ja tallenna valintasi evästeenä (<cite>Muista valinnat</cite> -valintaruutu) tai säilö sivun osoite kirjanmerkkeihisi. Ravintoloiden ja kampuksien nimet toimivat linkkeinä ruokalistoihinsa. VarjoCafe näyttää ajankohtaiset ruokalistat sikäli kun ne ovat saatavissa UniCafen sivuilta.</p>

<h3>Historiaa</h3>

<p>Järjestelmä luotiin 25.8.2005 vastareaktiona UniCafen uudistuneille nettisivuille, joista päivittäisten ruokalistojen lukeminen oli hämmästyttävän vaivalloista. UniCafe uudisti sivujaan toistamiseen 21.11.2006, tällä kertaa ottaen vaikutteita VarjoCafesta, mutta käytettävyyteen jäi silloinkin parantamisen varaa. Seuraava uudistus oli kesäkuussa 2010, mutta sekään ei aivan yltänyt VarjoCafen käytettävyyteen, joten VarjoCafe jatkaa yhä toimintaansa.</p>
